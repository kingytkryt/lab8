Студент: Лагода Тимофій
Питання: Що таке функція?

Студент: Мізерний Іван
Відповідь: У Python функції - це іменовані блоки коду, призначені для вирішення однієї конкретної задачі.
Головною перевагою функцій є можливість повторного використання коду.
Функція може приймати будь-яку кількість будь-яких вхідних параметрів і повертати результат у вигляді будь-яких об’єктів.
Питання для наступного студента: Назвіть основні властивості множин в Python.

Студент: Зякун Владислав
Відповідь: Множина в Python - невпорядкована колекція незмінних, унікальних елементів.
Властивості множин:
 - усі елементи множини є унікальні, у множині не може бути двох однакових елементів;
 - елементи множини є незмінюваними об'єктами;
 - елементи множини можуть бути різних типів.

Питання для наступного студента: Які переваги використання кортежів?

Студент: Лєпіхін Гліб
Відповідь: Кортежі — це незмінювані індексовані послідовності, до елементів кортежу можна звертатися за його індексом.
 - Кортежі працюють швидше, ніж списки. Якщо потрібен набір даних, який не потребує змін, і планується лише проходитися по ньому (ітерувати), кортеж буде ефективнішим вибором.
 - Захист даних від змін. Оскільки кортежі неможливо змінити після створення, вони гарантують, що дані залишаться в початковому вигляді, захищаючи їх від випадкових модифікацій.
 - Деякі кортежі можуть використовуватись як ключі в словнику (кажучи конкретно — кортежі, які містять лише незмінні елементи, тобто числа, рядки чи інші кортежі). 
   Списки ніколи не можна використовувати як ключі словника, тому що списки можуть змінюватись.
